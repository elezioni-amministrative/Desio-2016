# Partito Democratico

![logo Partito Democratico](partito-democratico/logo.jpg)

Forza politica appartenente alla [coalizione di centro sinistra](coalizione-di-centro-sinistra.md) che supporta il candidato sindaco [Roberto Corti](coalizione-di-centro-sinistra.md#roberto-corti-candidato-sindaco).

- [Candidato Sindaco](coalizione-di-centro-sinistra.md#roberto-corti-candidato-sindaco)
- [Programma](coalizione-di-centro-sinistra.md#programma)
- [Lista Candidati](#lista-candidati)
- [Biografie](#biografie)

## Lista candidati

| Nome | Occupazione | Data di nascita | Luogo di nascita | Foto | Biografia |
|------|-------------|-----------------|------------------|:----:|:---------:|
| Achille Taccagni | studente di Giurisprudenza presso l’Università degli Studi di Milano | 26/04/1994 | Desio | ![Foto Achille Taccagni](partito-democratico/achille-taccagni.jpg) | [:link:](#achille-taccagni) |
| Alessio Alberti | studente universitario | | | | [:link:](#alessio-alberti) |
| Angelo Mariani | consigliere comunale | 26/3/1954 | | ![Foto Angelo Mariani](partito-democratico/angelo-mariani.jpg) | |
| Angelo Russi | consigliere comunale, macellaio | 26/11/1953 | | ![Foto Angelo Russi](partito-democratico/angelo-russi.jpg) | |
| Cristina Redi | vicesindaco e assessore alla Cultura | 6/1/1978 | | ![Foto Cristina Redi](partito-democratico/cristina-redi.jpg) | |
| Dario Hueller | consigliere comunale, architetto | | | ![Foto Dario Hueller](partito-democratico/dario-hueller.jpg) | |
| Emanuela La Greca | psicoterapeuta | 28/12/1977 | | ![Foto Emanuela La Greca](partito-democratico/emanuela-la-greca.jpg) | |
| Emanuela Rocco | capogruppo in consiglio comunale, ingegnere | 25/2/1974 | | | |
| Gabriele Degan | artigiano | 2/4/1966 | | | |
| Giacomo Perini | commerciante | 22/2/1965 | | ![Foto Giacomo Perini](partito-democratico/giacomo-perini.jpg) | |
| Giorgio Gerosa | segretario del PD Desio, studente universitario | 21/6/1987 | | ![Foto Giorgio Gerosa](partito-democratico/giorgio-gerosa.jpg) | |
| Jennifer Moro | assessore al Bilancio, docente universitaria | | | ![Foto Jennifer Moro](partito-democratico/jennifer-moro.jpg) | |
| Jenny Arienti | consigliere comunale, avvocato | 17/11/1985 | | ![Foto Jenny Arienti](partito-democratico/jenny-arienti.jpg) | |
| Marialuisa Ricchiuti | volontaria | 21/11/1957 | Cormano (MI) | ![Foto Marialuisa Ricchiuti](partito-democratico/marialuisa-ricchiuti.jpg) | [:link:](#marialuisa-ricchiuti) |
| Mariangela Ravasi | impiegata | 4/5/1971 | | ![Foto Mariangela Ravasi](partito-democratico/mariangela-ravasi.jpg) | |
| Marta Sicurello | neolaureata | 1/9/1992 | | ![Foto Marta Sicurello](partito-democratico/marta-sicurello.jpg) | |
| Massimo Carota | grafico | 23/5/1967 | | | |
| Nunzia Smiraglia | imprenditrice | 31/5/1968 | | ![Foto Nunzia Smiraglia](partito-democratico/nunzia-smiraglia.jpg) | |
| Paola Buonvicino | psicologa | | | | |
| Roberto Viganò | pensionato | | | | |
| Rocco Cicchetti | consigliere comunale, inf. sc. farmaco | | | | |
| Sara Perego | studentessa universitaria | 6/3/1996 | | ![Foto Sara Perego](partito-democratico/sara-perego.jpg) | |
| Stefano Sala | architetto | 10/8/1968 | | ![Foto Stefano Sala](partito-democratico/stefano-sala.jpg) | |
| Vanda Berra | consigliere comunale | 15/6/1966 | | | |

## Biografie

### Achille Taccagni

![Foto Achille Taccagni](partito-democratico/achille-taccagni.jpg)

- **Occupazione**: Studente di Giurisprudenza presso l’Università degli Studi di Milano
- **Data di nascita**: 26/04/1994
- **Luogo di nascita**: Desio

[Video di presentazione](https://github.com/elezioni-amministrative/Desio-2016/raw/master/partito-democratico/video/achille-taccagni.mp4) ([link facebook](https://m.facebook.com/story.php?story_fbid=936595443106318&id=236426113123258&__mref=message_bubble))

Abito a Desio, in Corso Italia, da quando sono nato, e in questa città ho compiuto tutti gli studi fino al diploma di maturità classica ottenuto nel 2012 presso il Liceo Ettore Majorana, dove per due anni ho ricoperto la carica di Rappresentante degli Studenti.

In quel periodo ho cominciato ad interessarmi di politica locale, frequentando i consigli comunali e cercando di creare e mantenere rapporti diretti con l’Amministrazione in virtù del mio ruolo.

Finito il Liceo, ho seguito da vicino diverse realtà locali, di cui mi piace ricordarne soprattutto due: HubDesio e il Palio degli Zoccoli.

Per quanto riguarda il primo, ho partecipato attivamente alla nascita del primo programma (TRAM – DoveDesioVa) della web-radio ospitata e coordinata dal neonato Hub: una puntata ogni due settimane in cui raccontavamo la storia di diverse associazioni del territorio intervistandone i membri, mentre in una seconda “stagione” abbiamo intervistato tutti i membri dell’attuale Amministrazione.

Poi l’esperienza all’interno del Palio: ho ricoperto per due anni la carica di Maestro della mia contrada, San Pietro al Dosso, ed in seguito alla vittoria dei nostri corridori nell’edizione del 2014 sono stato insignito del titolo di Gran Maestro, rimanendo in carica fino all’ottobre 2015 dopodiché, come prevede la tradizione del Palio, mi sono preso il mio “anno sabbatico”.

Negli anni da Maestro e da Gran Maestro ho cercato, insieme ad altri ragazzi, di svecchiare l’immagine del Palio, creandone la pagina Facebook e rinnovandone il sito internet, cercando di avvicinare nuove persone e di migliorare i rapporti coi commercianti e con l’Amministrazione: è stata un’esperienza molto interessante, piena e senz’altro difficile, che spero di poter continuare in futuro.

Questi trascorsi nelle diverse realtà locali mi hanno fornito una buona conoscenza delle figure chiave e dei meccanismi dell’associazionismo locale, che certamente mi torneranno utili qualora venissi eletto Consigliere.

Amo la musica e amo farla: da qualche anno, col mio gruppo (la Banda Larga BeFolk) suono – cioè, canto – nei momenti in cui il centro è chiuso al traffico, sia durante i mercoledì sera d’estate sia durante i week-end sotto Natale. Non sapevo se inserirlo o meno in questa bio: magari non ti siamo piaciuti…

I tre punti su cui voglio impostare la mia campagna elettorale sono:

1. **Il rilancio di piazza don Giussani.** Sono fortemente convinto che questo luogo, dove vivo, non sia destinato a morire come molti dicono, e che anzi abbia le potenzialità per diventare più della “piazza dei bambini” proposta da qualcuno. A mio parere bisogna agire con due tipi di intervento, simultanei e complementari: uno strutturale e uno ludico-aggregativo. Il primo deve anzitutto ovviare ai problemi di costruzione (pavimentazione già deteriorata e in alcuni casi sconnessa, scarsità di ombra); successivamente deve fare in modo che la piazza diventi un punto di passaggio, e questo può essere fatto da un lato migliorando la segnaletica, soprattutto per chi arriva da fuori, e l’accessibilità al parcheggio sottostante, e dall’altro perfezionando il corridoio che passando per l’Avis, l’Aldo Moro e il vecchio ospedale collega la piazza don Giussani all’asse commerciale di Corso Italia-Via Garibaldi, rendendolo più visibile, riconoscibile e sicuro: in questo modo, soprattutto in momenti di chiusura del centro (Palio, mercoledì sera estivi, week-end invernali, festa patronale…), il parcheggio don Giussani diventerebbe il principale punto di appoggio per chi viene da fuori. Insieme a questo tipo di intervento, è necessario pensare ad un cartellone annuale di eventi che riempiano costantemente la piazza e che la rendano viva tutto l’anno. Questi due interventi permetteranno alla piazza di essere più frequentata e conosciuta; il passaggio e il continuo movimento creeranno più sicurezza percepita e quindi più appetibilità per le imprese che in futuro, si spera, in questo modo potrebbero di nuovo essere interessate ad aprire.
2. **Il rapporto fra gli studenti e l’Amministrazione.** Nei miei due anni da Rappresentante degli Studenti ho constatato la difficoltà di tenere rapporti con l’Amministrazione per la mancanza di un organo consultivo che coinvolgesse gli studenti superiori (il Consiglio Comunale dei Ragazzi termina con la scuola media). Per questo mi piacerebbe introdurre una Consulta Cittadina degli Studenti, composta dai Rappresentanti degli istituti superiori presenti sul territorio, da una rappresentanza degli universitari residenti a Desio eletta ad hoc, dall’Assessore alle Politiche Scolastiche e da quello alle Politiche Giovanili; la Consulta si ritroverebbe una volta al mese, col compito da una parte di sottoporre all’Amministrazione le esigenze degli studenti, le loro problematiche relative alla vita e allo studio sul territorio comunale nonché le loro proposte, e dall’altra parte di organizzare due “Giornate degli Studenti”: momenti, durante l’anno scolastico, di tipo ludico-aggregativo in cui gli studenti occupino uno spazio cittadino in autogestione per concerti, conferenze, esposizioni, eccetera. Un organo non solo consultivo quindi, ma con finalità integrative, di rinforzo dei rapporti fra gli studenti dei diversi istituti e di educazione al senso civico.
3. **La Biblioteca.** Vorrei che fosse più a misura di studente, a partire dall’orario che va esteso, abolendo la pausa pranzo (ora dalle 12.15 alle 14.30) e portando più in là l’orario di chiusura (ora alle 18.15): nelle nuove fasce d’apertura non sarà necessario garantire costantemente il servizio prestiti, che potrà continuare ad essere effettuato nell’orario attuale, ma sarà sufficiente garantire l’apertura e l’accessibilità degli spazi da parte di chi li sfrutta per studiare. Inoltre, sarebbe auspicabile una revisione degli spazi che coinvolga attivamente, in fase di progettazione, gli studenti stessi, che non saranno la categoria maggiormente utilizzatrice del servizio prestiti ma certamente sono la presenza più importante all’interno della struttura.

### Alessio Alberti

[Video di presentazione](https://github.com/elezioni-amministrative/Desio-2016/raw/master/partito-democratico/video/alessio-alberti.mp4) ([link Facebook](https://m.facebook.com/story.php?story_fbid=936519129780616&id=236426113123258&__mref=message_bubble))

Sono nato e cresciuto a Desio. Abito da sempre in zona Stazione. Ho frequentato illiceo scientifico Majorana a Desio e ora sono laureando in Economia e Diritto Internazionale all’Università degli Studi di Milano.

Interessato al sociale e attivo nell’associazionismo civile, da un paio d’anni mi sono avvicinato alla politica attiva nella mia città, iscrivendomi nel 2014 al Partito Democratico, partecipando e promuovendo iniziative che potessero favorire un maggiore coinvolgimento della comunità desiana nelle scelte dell’Amministrazione. Partecipo nelle attività promosse dal nostro Comitato di Quartiere Stazione, che si riunisce ogni ultimo giovedì del mese in via Lampugnani 119. Do il mio contributo nel Controllo del Vicinato, strumento fondato su reti di solidarietà per promuovere una maggiore sicurezza, partecipata e condivisa, nel nostro territorio.

In questi cinque anni, e in particolare nei mesi passati, l’Amministrazione Corti ha focalizzato la propria attenzione sul nostro quartiere.

Da gennaio 2016 è entrato in vigore il nuovo piano parcheggi, che grazie alla creazione della ZPRU con pass per residenti e all’introduzione di soste a pagamento e a disco orario ha migliorato la situazione preesistente per i pendolari e soprattutto per noi abitanti del quartiere. Si potranno apportare migliorie se necessarie.

La nuova pista ciclabile che dalla Stazione corre lungo via Tagliabue si inserisce in un progetto più ampio volto a favorire nell’intera città la mobilità ciclopedonale. In questo senso la prossima costruzione della Bicistazione lungo Viale della Stazione permetterà di risolvere l’annoso problema dei furti di biciclette per chi decide di recarsi a prendere il treno senza ricorrere all’automobile. 

Grazie all’impegno di tanti fra noi cittadini del quartiere siamo riusciti a vincere i fondi (30mila €uro) messi a disposizione dall’Amministrazione con il Bilancio Partecipativo 2015: il progetto di videosorveglianza condivisa fra pubblico e privati permetterà di affrontare con maggiore efficacia e tempestività il problema della sicurezza, così tanto sentito soprattutto dai residenti di via Segantini e limitrofi.

L’apposizione della nuova segnaletica verticale lungo i nostri marciapiedi indica l’imminente entrata in funzione del nuovo piano di spazzamento strade, in grado di garantire una periodica ed efficace pulizia della sede stradale e dei marciapiedi.

#### IL MIO PROGRAMMA PER IL CONSIGLIO COMUNALE

Il mio impegno per Desio e per il quartiere Stazione vuole essere costante ed incisivo.

Occorre procedere con la creazione del parcheggio di via Zandonai, così da decongestionare il traffico dei pendolari che giungono da fuori quartiere e permettere a noi residenti di avere ancora più spazio per parcheggiare le nostre auto.

Occorre continuare l’estensione delle piste ciclabili collegando quella di via Tagliabue, ad ovest, con quella di via Molinara e con la Stazione, ed in direzione est con Lissone , favorendo l’interconnessione e l’ampliamento dei percorsi ciclopedonali sul territorio desiano e con i comuni limitrofi.

Occorre insistere con forza e determinazione affinché RFI ponga la Stazione di Desio al centro delle proprie attenzioni, e costruisca finalmente le barriere fonoassorbenti come richieste dai cittadini residenti nelle immediate vicinanze della ferrovia.

Occorre introdurre e sviluppare le figure del custode sociale e del nonno civico, coinvolgendo anche le persone anziane del nostro quartiere in progetti di cittadinanza attiva volti a contrastare la solitudine e far emergere bisogni inespressi.

Occorre introdurre la figura dell’Agente di quartiere, spingendo sull’evoluzione del servizio da Polizia locale a Polizia di prossimità e cercando in tal modo di prevenire gli eventi e recepire i bisogni dei cittadini residenti in ogni quartiere, compreso il nostro. L’estensione della videosorveglianza con la collaborazione tra pubblico e privati, il monitoraggio di tutti i varchi di accesso alla città e l’utilizzo corretto del Controllo del Vicinato contribuiranno inoltre a creare un maggiore senso di sicurezza.

Desio ha bisogno di continuare a percorrere la strada intrapresa in questi anni. E lo deve fare ponendo al centro le esigenze e i bisogni dei cittadini residenti nei diversi quartieri della città.

Sarà mio compito all’interno della nuova Amministrazione richiamare l’attenzione di Sindaco, Assessori e Consiglio Comunale nei riguardi delle specifiche questioni che vedono protagonista il mio quartiere, il nostro quartiere Stazione.

### Dario Hueller

![Foto Dario Hueller](partito-democratico/dario-hueller.jpg)

- **Occupazione**: consigliere comunale, architetto

[Video di presentazione](https://github.com/elezioni-amministrative/Desio-2016/raw/master/partito-democratico/video/dario-hueller.mp4) ([link Facebook](https://m.facebook.com/story.php?story_fbid=936638299768699&id=236426113123258&__mref=message_bubble))

### Giorgio Gerosa

![Foto Giorgio Gerosa](partito-democratico/giorgio-gerosa.jpg)

- **Occupazione**: segretario del PD Desio, studente universitario

[Video di presentazione](https://github.com/elezioni-amministrative/Desio-2016/raw/master/partito-democratico/video/giorgio-gerosa.mp4) ([link Facebook](https://m.facebook.com/story.php?story_fbid=936503636448832&id=236426113123258))

### Marialuisa Ricchiuti

![Foto Marialuisa Ricchiuti](partito-democratico/marialuisa-ricchiuti.jpg)

- **Occupazione**: Volontaria
- **Data di nascita**: 21/11/1957
- **Luogo di nascita**: Cormano (MI)

[Video di presentazione](https://github.com/elezioni-amministrative/Desio-2016/raw/master/partito-democratico/video/marialuisa-ricchiuti.mp4) ([link Facebook](https://m.facebook.com/story.php?story_fbid=936623049770224&id=236426113123258&__mref=message_bubble))

Ho deciso di candidarmi a consigliere comunale. Desio deve continuare nell’esperienza di risanamento e di progresso della giunta Corti, il cui motto è stato e sarà **Il Benessere del Cittadino**. Non si deve tornare indietro. Per questo sono convinta di poter dare un contributo attivo.

Sposata con due figli, Alessandro e Federico, laureata in Mediazione linguistica e Culturale, vivo a Desio da oltre 30 anni. Provengo da una famiglia operaia, sempre solidale ed accogliente verso gli altri. Dai miei genitori ho appreso la cultura del lavoro, il senso della dignità e la curiosità per il mondo. Vivendo all’estero ho imparato che l’integrazione è sempre difficile ma è un processo tanto obbligato quanto arricchente. Tornata in Italia, dopo un periodo lavorativo ho continuato ad essere attiva negli organismi scolastici e nel volontariato presso l’Ente Nazionale Sordi di Monza e la Scuola di Italiano per Stranieri di Desio.

La passione per la politica che da sempre mi caratterizza è di forte stimolo per questa mia candidatura **e mi vedrà impegnata, se eletta, in due ambiti che mi stanno particolarmente a cuore: la Cultura e l’Ambiente.**

**A Desio si sono costituiti i Comitati di Quartiere**, per stimolare la partecipazione delle persone alla vita pubblica. **Nel mio quartiere – Spaccone –** ha iniziato la sua attività il Centro di Aggregazione dove vorrei realizzare una **Biblioteca Ambulante**: gli abitanti impossibilitati a recarsi alla Biblioteca Comunale, dopo aver prenotato i loro libri online, potranno ritirarli o restituirli direttamente qui. Vorrei dotare questo Centro di una connessione internet gratuita per offrire assistenza, con l’ausilio di un volontario civile, nei servizi online (es. prenotazioni sanitarie). Questo può divenire un progetto pilota da allargare anche in altri quartieri.

**La cultura deve essere anche di proprietà delle persone disabili.** Propongo, per la programmazione del cinema all’aperto d’estate in Villa Tittoni, qualche film con sottotitoli o qualche spettacolo teatrale in Lingua dei Segni per le persone sorde! Così come QR-code predisposti anche per persone disabili! Iniziative importanti a costi limitati!

**Con più di un milione di metri quadri salvati dal cemento**, Desio ha vinto il Premio Lombardia Urbanistica (2012), il Premio Legalità e Ambiente (2014) e piantumerà entro il 2016 **tredicimila alberi da foresta**. Proporrò di dotare le zone verdi dell’illuminazione necessaria per ridurre gli atti vandalici e, attraverso progetti da sviluppare con il **Consiglio Comunale dei Ragazzi e delle Ragazze**, elevare  il senso civico dei cittadini.

**Sostengo la posizione della giunta di arrivare in futuro a Rifiuti Zero: i rifiuti devono diventare una risorsa.** Già in alcuni comuni, beni durevoli come mobili, vestiti, infissi, sanitari, elettrodomestici, vengono riparati, riutilizzati e venduti, diventando fonti di nuova occupazione. Sono scelte a difesa del pianeta!

Con il Partito Democratico di Desio e nella coalizione che sostiene Roberto Corti questi temi trovano cittadinanza.

Se mi aiutate – BARRANDO ROBERTO CORTI SINDACO, IL SIMBOLO DEL PD E SCRIVENDO IL MIO COGNOME – continueremo su questa buona strada!

### Sara Perego

![Foto Sara Perego](partito-democratico/sara-perego.jpg)

- **Occupazione**: studentessa universitaria
- **Data di nascita**: 6 marzo 1996
- **Luogo di nascita**: Desio

[Video di presentazione](https://github.com/elezioni-amministrative/Desio-2016/raw/master/partito-democratico/video/sara-perego.mp4) ([link Facebook](https://m.facebook.com/story.php?story_fbid=936532209779308&id=236426113123258&__mref=message_bubble))

### Stefano Sala

![Foto Stefano Sala](partito-democratico/stefano-sala.jpg)

- **Occupazione**: architetto
- **Data di nascita**: 10 agosto 1968
- **Luogo di nascita**: Desio

[Video di presentazione](https://github.com/elezioni-amministrative/Desio-2016/raw/master/partito-democratico/video/stefano-sala.mp4) ([link Facebook](https://m.facebook.com/story.php?story_fbid=936574333108429&id=236426113123258&__mref=message_bubble))

## Link e Risorse

- [articolo web](http://www.pddesio.com/?p=836)
